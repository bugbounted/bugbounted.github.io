---
layout: post
title: راه اندازی وبلاگ با جکیل
tags: جکیل مرتب jekyll
---
## اندکی از گذشته

پیشتر در دوره ی اوج وبلاگها، وبلاگ  [و اما بعد ...!] رو درست کرده بودم که اونجا دلنوشته هایی رو می نوشتم. به مرور زمان و با تغییر و به روز شدن تکنولوژیها و سرویس های ارائه دهنده ی وبلاگ، تصمیم گرفتم وبلاگهای جدیدی که دوست دارم راه بندازم رو توی سرویس بلاگ دات آی آر (کاری از شرکت بیان) درست کنم. یک وب لاگ به نام [یک رسانه] و یک وبلاگ هم در مورد [داده کاوی] (مبحثی که سالهای نود و دو به بعد بهش علاقمند شدم). هر چند که هیچ وقت همت و اراده ی پیگیری اونا رو نداشتم و اون تقریبا متروکه هستند ولی هنوز توی برنامه کاریم هستند.

حالا بعد از سالها با مطالعه وبلاگهای خوب و مفیدی مثل وبلاگهای[افشار محبی]، [فواد انصاری](http://foad-ansari.ir)، [سالار کابلی](https://sallar.me) ، [کیاوش](https://kiavash.one) و خیلی وبلاگهای خوب و کاردرست دیگه به این فکر افتادم تلاش کنم مطالبی که برای خودم جالبه و فکر میکنم برای شما هم جالب باشه انتشار بدم. 

این شد که این وبلاگ راه افتاد.

## انتخاب سرویس مناسب

راه های زیادی برای رسیدن به یه وبلاگ مناسب وجود داره. سرویس های وبلاگ رایگان. مثلا بلاگفا، بلاگ، میهن بلاگ و .... که نیازی به هاستینگ و یا ثبت دامنه ندارند.

یه راه دیگه هم استفاده از سیستم های مدیریت محتوا مثل جوملا، وردپرس ، گوست و .... هست، که باید یک دامنه ثبت کنید و یه هاست تهیه کنید و یه نصب ساده داره که چند دقیقه بیشتر طول نمی کشه. و اما راه سخت و پر درد سر. __استفاده از سیستمهای سایت استاتیک ساز__ .

### Static Site Generator
جکیل (Jekyll)، هیوگو(Hugo)، هگزو(Hexo)، [میرا]، [گتسبای] و ... هم سیستمهای سایت استاتیک سازی هستند که من _جکیل_ رو برای این وبلاگ انتخاب کردم.  

شیوه ی کار این سیستمها اینه که شما نه پایگاه داده ای دارید و نه سیستم داینامیکی. این سامانه ها فایلهای
استاتیکی می سازن که کافیه اون فایلها رو توی یک هاست کپی کنید. برای تغییرات وبلاگ و سایت هم سامانه سایت استاتیک ساز مدیریت تغییرات و پستهای جدید و امکانات دیگر رو به عهده میگیره و در پایان فایلهای استاتیک Html و دیگر فایلها رو خروجی میده و شما هاست رو با فایلهای جدید جایگزین میکنید.


## نصب و راه اندازی جکیل
نصب و راه اندازی جکیل خیلی ساده هست و تو مستندات خود جکیل گفته شده.

## نوشتن مطالب مرتب
بعد از نصب جکیل برای نوشتن مطالب، باید فایلهای Html یا Markdown بسازید که حاوی مطالبتون هستند و در پوشه _post قرار بدید. جکیل خروجی کار رو در _site قرار میده.  
**یک سوال. ویرایشگر خوب فارسی برای مارک دان ؟؟**  
برای نوشتن مطالب فارسی میشه تو هر ویرایشگر متنی، مطالب رو در قالب مارک داون نوشت. مثلا من اول  از *ویژوال استدیو کد* نسخه 1.31 استفاده کردم که خودش یک پیش نمایش از مارک داون نشون میده.

ولی مشکلی که داره اینه که پیش نمایش رو راست به چپ نشون نمیده. و نمیشه خروجی خوبی رو ببینی. 

البته راه های دیگه ای هم قبلا بررسی کرده بودم. مثل افزونه های مرورگرها که پیش نمایش رو نشون میدن یا نرم افزار Markdownpad2 که هیچ کدوم اون چیزی که لازم داشتم نبود. بجز ...

بجز مرتب.

__مرتب__

[مرتب] کار تر و تمیز، رایگان و آزادی از گروه سبحه هست. یک ویرایشگر آنلاین مارک داون که می تونید مطالبتون اونجا مرتب بنویسید و بعد کپی کنید و بسپاریدش به جکیل.

## کارهای آینده
تو اولین نوشته تلاش کردم مشکلات و چالشهایی که تو راه اندازی وبلاگ با جکیل داشتم رو مطرح نکنم. چون باید در مورد هر چالش خوب و مفید توضیح داد تا راه گشا و به درد بخور باشه و این زمان و این مطلب گنجایش اون توضیحات رو نداره. همچنین میشه تو مطالب بعدی به مرور زمان  به اون مباحث پرداخته بشه.  
 در هر صورت برخی چالشها که نوشتن در مورد اونا رو به آینده میسپارم به قرار زیر هستند.  
* انتخاب بستر مناسب برای وبلاگ
* قالب فارسی برای جکیل (theme)
* تاریخ شمسی در جکیل
* ایجاد سیستم دیدگاه ها
* صفحه بندی
* دسته بندی مطالب
* برچسبها یا همون کلمات کلیدی

## نظرات و پیشنهادات
بسیار خوشحال میشه اگه دیدگاههاتون رو برام ایمیل کنید. به hjavadish در جیمیل.


 [و اما بعد ...!]: http://majnoon362.blogfa.com
 [یک رسانه]: http://1resane.blog.ir
 [داده کاوی]: http://datamining.blog.ir
 [افشار محبی]: http://afsharm.ir
 [میرا]: https://miraxy.github.io/fa/
 [گتسبای]: https://www.gatsbyjs.org
 [مرتب]: http://www.sobhe.ir/moratab