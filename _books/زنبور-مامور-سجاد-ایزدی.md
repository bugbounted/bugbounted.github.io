---
layout: page
title: زنبور مامور
author: سجاد ایزدی
subject: رمان
---
رمان زنبور مامور در زمینه ی فعالیتهای نژاد پرستانه ی اسراییل و اقدامات صهیونیست ها در زمینه ی جنگ بیولوژیکی است.  
در این زمینه، و با این موضوع کتابهای زیادی ندیدم و شاید بشه گفت این اولین کتابی بوده که به صورت رمان در این زمینه دیده ام.  
داستان با وقوع زلزله در یکی از کشورهای عربی آغاز  می شود و کم کم به ورود گروه های امدادگر از کشورهای مختلف  جذابیت بیشتری پیدا می کند.  
ماموران اسراییلی در پوشش امدادگر آسیب دیدگان ضربه مغزی و بی خانمانهای زلزله زده را می ربایند و برای انجام آزمایش های بیولوژیکی و ژنتیکی به صورت قاچاق از کشور خارج می کنند. کم کم مشخص می شود که این اقدام ها در راستای پروژه ی جدید ساخت ویروس ژنتیکی است که هدف از آن تاثیرگزاری حداکثر روی انسانهایی با نژاد و اصالت غیر یهودی است.

### نقاط قوت زنبور مامور
- داستان جذاب و گیرا است هر چند مخاطب خاص دارد ولی توان نگهداری خواننده را حتی بیش تر از این 320 صفحه دارد.
- خرده داستان ها و وقایع این رمان همگی در راستای داستان اصلی است و به نظر می رسد حواشی کم است.
  - موضوع داستان خود می تواند نقطه ی قوتی باشد چون در این زمینه رمان کم داریم و  با این دست رمان ها می توان به آینده امیدوارتر بود.

### نقاط ضعف زنبور مامور
- نثر داستان مورد پسند من نبود و سادگی نوشتار بیش از حد این داستان و موضوعات بود، حتی در بخش هایی خواننده را از خواندن ادامه داستان صرف نظر می کند.
- به نظر می رسد نویسنده در اظهار نظر خود در مورد صهیونیست کمی تند روی کرده و این بستر (بستر داستان) جای خوابانده این نظرات نبود. هر چند از اواسط کتاب تا پایان این تند روی کمی کمتر شده و زنندگی اولیه را ندارد.


در [اینجا](https://www.aparat.com/v/fTx4l/رمان_متفاوت_زنبور_مامور) تکه فیلم مربوط به این کتاب را ببینید.  
خرید نسخه الکترونیکی [رمان-زنبور-مامور](https://www.ketabrah.ir/زنبور-مامور/book/19086).  
